<html>
    <head></head>
    <body>
        <div>
            <ul>
                <li><a href="#farah">فراه</a></li>
                <li><a href="#Kabul">کابل</a></li>
                <li><a href="#Ghazni">غزنی</a></li>
                <li><a href="#Faryab">فاریاب</a></li>
                <li><a href="#Diekundi">دایکندی</a></li>
                <li><a href="#Ghore">غور</a></li>
                <li><a href="#Jawzjan">جَوْزجان</a></li>
            </ul>
        </div>
        <div><a name="farah">
            <h2 style="text-align:center;">فراه</h2>
            <p style="text-align: right;">ولایت فَراه ولایتی در باختر افغانستان که از غرب با ایران، شمال با ولایت هرات، از جنوب با ولایت نیمروز، از جنوب شرق با هلمند و از شرق با ولایت غور همسایه است. مرکز این ولایت، شهر فراه است. جمعیت فراه براساس برآورد سال ۲۰۱۵ حدود ۵۷۶ هزار نفر بوده‌است که تنها نیمی از آن‌ها شهرنشین هستند.
    
                ولایت فراه از جمله مناطق خشک و نیمه بیابانی افغانستان است. که در فصل تابستان درجهٔ حرارت آن بالا می‌رود و بسیار گرم می‌شود. اما در فصل زمستان هوای معتدل و در بعضی مواقع کمی سرد است. یکی از بزرگترین محصولات این ولایت عُنّاب (یا عَناپ به لهجهٔ محلی) می‌باشد.
                
                در ولایت فراه رودی نسبتاً بزرگ وجود دارد که از آب آن برای کشاورزی استفاده میگردد.
                
                ولایت فراه از حاصلخیزترین ولایات افغانستان به حساب می‌آید و از میوه‌های مشهور آن می‌توان به هندوانه (تربوز)،انار، انگور و عناب نام برد. در سال ۲۰۰۹ در سطح افغانستان بهترین انار بعد از انار قندهار شد.
                
                پشتون‌ها و تاجیک‌ها اکثریت جمعیت این ولایت را تشکیل می‌دهند و زبان‌های فارسی دری و پشتو در آن رایج است. فراه رود و خاشرود دو رود مهم جاری در این ولایت هستند.
            </p>
        </a>
    </div>
    <div><a name="Kabul">
        <h2 style="text-align:center;">کابل</h2>
        <p style="text-align: right;">
            کابُل، پایتخت افغانستان مطابق تخمین سال ۲۰۲۰ با جمعیتی حدود ۴٬۲۰۰٬۰۰۰ نفر و مساحتی حدود ۱٬۰۲۳ کیلومتر مربع است که در ولایت کابل واقع شده‌است. مرکز این شهر، شامل بافت کهنه و قدیمی آن می‌باشد که مناطق پل خشتی، خوابگاه، کاه فروشی، مرادخانی، ده افغانان، چنداول، شوربازار، سراجی و باغ علیمردان را در بر می‌گیرد. کابل همراه با دیگر توابع (ولسوالی‌ها)، جمعیتی بالغ بر ۴٬۳۷۲٬۹۷۷ میلیون نفر و مساحتی در حدود ۴۲۵ کیلومتر مربع دارد و در آن از همهٔ قومیت‌های اصلی افغانستان زندگی می‌کنند. براساس شواهد رشد شهرنشینی حکایت از مهاجرت گسترده از سایر نقاط افغانستان به این شهر دارد. بر این اساس کابل نود و چهارمین کلان‌شهر جهان و در ردهٔ پنجمین شهر جهان از نظر سرعت رشد جمعیت قرار دارد.

            کابل مرکز اداری و سیاسی افغانستان می‌باشد و در ۱٬۷۹۱ متری بالای سطح دریا در دره‌ای دراز و باریک میان کوه‌های هندوکش را شکافته و در درازای دریای کابل امتداد یافته‌است. این شهر همراه با قندهار، هرات و مزار شریف توسط بزرگراه‌های حلقوی که در سرتاسر کشور امتداد یافته‌اند وصل شده‌است. کابل همچنین مسیر اصلی شاهراه جلال‌آباد که به سوی پیشاور پاکستان می‌رود می‌باشد.
            
            محصولات اصلی کابل شامل میوهٔ تازه و خشک، قالیچهٔ افغانی، چرم و محصولات پوست گوسفند، لباس‌ها و اسباب محلی و نسخه‌های محصولات باستانی می‌باشد. جنگ‌های ۱۹۷۸–۲۰۰۱ این صنعت را مختل کرد و به اقتصاد صدمهٔ بسیاری وارد کرد.
            
            .شهر کابل قدمتی ۳٬۵۰۰ ساله دارد؛ پادشاهان بسیاری سال‌ها روی شهر به خاطر موقعیت استراتژیکی آن که در طول مسیرهای جنوب و مرکز آسیا قرار گرفته جنگ می‌کردند. کابل در طول تاریخ توسط امپراتوری‌های بزرگ زمان خودش حکومت می‌شده‌است. در حدود ۵ سده پیش از میلاد مسیح توسط هخامنشیان و پسانترها توسط سلوکیان، پادشاهی موریا، کوشانیان، ساسانیان، سلسلهٔ مغولان، صفویه، غزنویان و غوریان اداره و کنترل می‌شده‌است. از سال ۱۵۰۴ تا ۱۵۲۶ میلادی، کابل به عنوان مرکز رسمی بابر، سازندهٔ امپراتوری مغولان هندوستان بود. پس از آن تا سال ۱۷۳۸م زیر سلطنت دهلی بود، که نادر شاه و نیروهای افشاریان به گورکانیان حمله کردند. پس از مرگ نادرشاه در ۱۷۴۷، شهر به دست احمد شاه درانی افتاد که بسیار سریع آن را در کشور تازه تأسیس افغانستان اضافه کرد. در ۱۷۷۶، تیمورشاه درانی کابل را به پایتخت افغانستان مبدل ساخت.
        </p>
    </a>
</div>
        <div><a name="Ghazni">
        <h2 style="text-align:center;">غزنی</h2>
        <p style="text-align: right;">
            غزنی یکی از ٣۴ ولایت افغانستان به مرکزیت شهر غزنی است. ولایت غزنی واقع در جنوب شرق افغانستان، از شمال با ولایت‌های میدان وردک و بامیان، از شرق با ولایت‌های پکتیا، پکتیکا و لوگر، از جنوب با ولایت زابل و از غرب نیز با ولایت‌های ارزگان و دایکندی همسایه است.

            این ولایت در زمان «ظاهر شاه» (آخرین پادشاه افغانستان) به عنوان یکی از مناطق تفریحی مورد علاقه وی بوده است؛ زیرا شهر غزنی دارای خاک حاصل‌خیز و آب و هوای معتدل و آثار فرهنگی و هنری بسیار است.غزنی یکی از کهن‌ترین مناطق جهان به‌شمار می‌رود. ابزار‌های مربوط به دوره‌ی پارینه‌سنگی زیرین با قدمت بیش از ۱۰۰ هزار سال پیش در دشت ناوُر در غرب غزنی پیدا شده است. این ابزار شامل تعدادی ابزار سنگی ساخته شده از کوارتز است که شامل تراشه، ساطور، رنده، تیشه و تبر هستند. این آثار نخستین شواهد بدست‌آمده از دوره‌ی پارینه‌سنگی زیرین در افغانستان هستند.

            غزنی همچنین در طول قرن هفتم میلادی یکی از مراکز مهم بودایی در افغانستان بود. کاوش‌های تیم باستانشناسی لهستانی نشان می‌دهد که آثار مذهبی کشف شده از تپه سردار غزنی هر دو فرهنگ هندویی و بودایی را دارا است.
            
            همچنین بسیاری از حملات غزنویان به هند از غزنی سازماندهی می‌شد. تاریخ نگاران با شگفتی از آراستگی ساختمان‌ها، کتابخانه‌های بزرگ، مجلل بودن دربار و ثروت گرانبهای شهروندان غزنی می‌نویسند.
        </p>
    </a>
</div>
        <div><a name="Faryab">
        <h2 style="text-align: center;">فاریاب</h2>
        <p style="text-align: right;">
            فاریاب یکی از ولایت‌های شمال افغانستان به شمار می‌رود و شهر مَیمَنه مرکز این ولایت است. ولایت فاریاب از شمال با کشور ترکمنستان، از جنوب با ولایت‌های غور و بادغیس، از شرق با ولایت‌های جوزجان و سرپل و از سوی غرب با ولایت بادغیس مرز مشترک دارد.

            فاریاب در اصل، پاراب بوده که با گذشت زمان شیوۀ تلفظ آن در زمان اعراب، چون «پ» را «ف» تلفظ می‌کردند، نام این منطقه به فاریاب تغییر کرده است. فاریاب از دو کلمۀ «پار» و «آب» گرفته شده است که به‌معنی آن طرف آب یا آن طرف دریا است. فاریاب به دری به معنی «سرزمین آبیاری شده» است.
            
            از نظر آب‌و هوا نیز ولایت فاریاب دارای آب‌و هوای معتدل به ویژه در فصل بهار است. به طوری که در فصل بهار بارندگی‌های زیادی در این ولایت رخ می‌دهد و محصولات زراعی زیادی را به همراه دارد.نام قدیمی فاریاب، میمنه بوده که الان این نام مرکز این ولایت است. قدمت شهرنشینی میمنه و اندخوی به ٢٥۰۰ سال پیش از میلاد برمی‌گردد. فاریاب زمانی تحت کنترل ساسانیان بود، که بعد از حمله اسکندر مقدونی جای خود را به دولت یونانی بلخ داد.

            دوران یونانی فاریاب با فتح شمال افغانستان توسط مسلمانان بین سال‌های ۶٥١ الی ۶۶١ میلادی پایان یافت. در این هنگام فاریاب به میدان جنگ مبدل شده بود و در نتیجه دین اسلام، جایگزین آیین‌های زرتشتی، بودیسم، مسیحیت و یهودیت شد. پس از اسلام سلسله‌های مختلفی اسلامی مانند صفاریان، سامانیان، غزنویان سلجوقیان و غوریان در این منطقه حکمرانی کردند.
        </p>
    </a>
</div>
        <div><a name="Diekundi">
        <h2 style="text-align: center;">دایکندی</h2>
        <
            <p style="text-align: right;">
            دایکندی یکی از ۳۴ ولایت افغانستان است که به مرکزیت نیلی در مرکز افغانستان موقعیت دارد. از جمعیت ۷۲۳٬۹۸۰ نفری این ولایت در سال ۱۳۹۹ اکثریت آن را هزاره‌ها شامل می‌شوند در اینحال جمعیت قابل توجهی از تاجیکان که عمده آنها مهاجرانی از بدخشان، غور، هرات، کابل و بادغیس هستند نیز در این ولایت حضور دارند. در این بین دسته های دیگری از مردمان قزلباش، ازبیک، بلوچ و سادت هم در دایکندی بود و باش دارند. دایکندی با ولایات بامیان، غور، غزنی، ارزگان و هلمند متصل است. پهناوری دایکندی، ۱۸۰۸۸ می‌باشد و ۲۴۰۰ متر از سطح دریا ارتفاع دارد.ولایت دایکندی از سمت شمال و غرب به ولایت غور، از شمال شرقی به ولایت بامیان، از سمت جنوب با ولایت ولایت اروزگان، از شرق با ولایت غزنی و از جنوب غربی به ولایت هلمند محدود است. شهر نیلی مرکز ولایت دایکندی است. ارتفاع این ولایت از سطح دریا ۲٬۲۰۰ متر و پهناوری آن ۱۸٬۰۸۸ کیلومتر مربع است که تقریباً یک سی و ششم یا ۲٫۷٪ پهناوری کل افغانستان را شامل می‌شود. ولسوالی گیزاب بزرگترین و ولسوالی نیلی کوچکترین ولسوالی‌های دایکندی هستند.

            کوه‌های ولایت دایکندی را بند خاکباد، توس، کافرجر و نیلی تشکیل می‌دهند که ارتفاع اعظمی آن به ۴٬۸۰۳ متر از سطح دریا می‌رسد. دریای‌های اصلی دایکندی هیرمند است که از وسط دایکندی می‌گذرد و رود نیلی که معاون آن است و از شهر نیلی می‌گذرد. بالای دریای نیلی بند برق سوختوگ اعمار شده‌است. سد سوختوگ در سال ۲۰۲۱ افتتاح شد که ظرفیت تولید ۷۰۰ کیلووات برق را دارد
        </a>
    </div>
            <div><a name="Ghore">
            <h2 style="text-align: center;">غور</h2>
        <p style="text-align: right;">
            ولایت غور در مرکز افغانستان است و با ولایت‌های بامیان، دایکندی، جوزجان، فاریاب، بادغیس، هرات، فراه و هلمند مرز مشترک دارد. مرکز این ولایت شهر فیروزکوه است.

            مساحت آن به ۳۸٫۸ هزار کیلومتر مربع و جمعیت آن نظر به احصاییه که بعد از به وجود آمدن ادارهٔ موقت در افغانستان صورت گرفت حدود ۸۰۰٬۰۰۰ هزار نفر بالغ می‌گردد و ولسوالی لعل و سرجنگل پرنفوس ترین ولسوالی این ولایت است.
            
            غور که در چار چوب اداری ولایت هرات قرار داشت، در سال ۱۳۴۲ به عنوان ولایت جداگانه تشکیل و شهر چغچران به عنوان مرکز آن تعیین گردید و نظر به پیشنهاد فرهنگیان و جوانان ولایت غور و با همکاری ریاست اطلاعات و فرهنگ این ولایت به تاریخ ۱/۲/۱۳۹۳ خورشیدی جلسه شورای وزیران افغانستان تحت ریاست حامد کرزی رئیس‌جمهوری اسلامی افغانستان تغییر نام مرکز ولایت غور را از چغچران به فیروزکوه با در نظر داشت پیشینهٔ تاریخی شهر فیروزکوه که در سال‌های ۵۴۰–۵۴۴ ه‍.ق توسط سلاطین غوری ساخته شده و حدود صد سال مرکز حکمروایی دودمان غوریان بوده‌است، تصویب نمودند.در غور پنج رشته کوه بزرگ واقع است. یکی از آنها کوه "زارمرغ" ولایت مندیش است که نوشته اند قصر و دارالملک شنسبانیان در دامنه آن قرار داشته و می گویند که سیمرغ، زال زر را که پدر رستم است، در آن کوه پرورش داده است. کوه دوم "سرخ غر" نام دارد که آن هم در ولایت مندیش واقع است. سوم کوه "اشک" است در بلاد تمران که عظمت و بلندای آن کوه بیشتر از همه بلاد غور است و بلاد تمران در اطراف رشته های آن کوه قرار دارد. چهارم کوه "ورنی" است که بلاد داور و والشت و قصر کجوران (به احتمال کجران امروزی) در اطراف است. و پنجم کوه "روئین" است با استواری و بلندی کامل، و برخی گفته اند که پنجم کوه "فج خیسار" است که عظمت و امتداد و بلندای ان از حد تصور و توان درک ذهن بیرون است.
        </p>
    </a>
</div>
        <div><a name"Jawzjan"></a>
        <h2 style="text-align:center;">جوزجان</h2>
        <p style="text-align: right;">
            جَوْزجان یکی از ۳۴ ولایت‌های واقع در شمال افغانستان می‌باشد و با کشور ترکمنستان هم‌مرز است. مرکز این ولایت، شهر شبرغان است که حدود ۶۰۲٬۰۸۲ نفر جمعیت دارد.

            جوزجان در گذشته‌ها به ناحیه‌ای وسیع گفته می‌شد که شامل ولایت‌های جوزجان، سرپل و فاریاب بود.جوزجان به نام‌های جوزجانان، گوزگانان و گَوْزگان یاد می‌شد.

            هیوان‌تسانگ جهانگرد چینی در قرن ششم قبل از میلاد از جوزجان بازدید نموده و تام آنرا «هوشی کین» ثبت نموده‌است.
            پروفیسور مینورسکی شرق‌شناس معاصر نام جوزجان را منسوب به «جَوز» معرب «گوز» به معنی چهار مغز می‌داند.
            داکتر ذبیح‌الله صفا بدون ذکر مآخذ در مورد وجه تسمیه جوزجان یا گوزگانان معتقد است که این نام گرفته شده از (گوزک) نام زن و خواهر هوشنگ ابن فراوک بن سیامک بن میشی ابن کیومرث ملقب به پیشداد است.
            به روایت فردوسی در شاهنامه گوزگانان نامی است که گویا شاهان سلسله پیشدادی بر این منطقه گذاشته‌است.
            دگر گوزگانان فرخنده جای
            نهادست نامش جهان کدخدای
            به روایت فرخی سیستانی:
            بلخ بس خوبست لیکن بلخیان را بلخ
            مرمرا با شهرهای گوزگانانست کار
            نو بهار بلخ را بر چشم من حشمت نماند
            تا بهار گوزگانان پیش من بِگشَود
            بیشه‌های گرزیوان از لاله زارو شنبلید
            گاه چون بیجاده گردد گاه چون زرعیار.تلاش‌های فرهنگی این ولایت، از سال ۱۳۴۰، با نشر هفته نامهٔ «دیوه» و فعالیت مطبعه دولتی رسماً آغاز گردید و به‌طور فزاینده ای تسریع یافت. با درنظرداشت تاریخ غنی جوزجان در گذشته، این ولایت با پیشینه‌های تاریخی خویش یکی از ولایات باستانی افغانستان محسوب می‌گردد.

            فعلاً در عرصه فعالیت‌های رسانه‌ای جوزجان تلویزیون‌های ملی، آیینه و باتور، رادیوهای موج اف ام ارمغان، آسایش، درمان، غزل، بوستان و ملی، نشریه‌های جوزجانان، گوراش، حکومت و شهروند، پیام الفت، الایمان، گلستان سواد، مجلات جوزجانان، صدای زن، نوای کهسار، خط خطی، بیان نو، ایزگو تویغو (بزبان اوزبیکی)، چاپخانه‌های دولتی، اقبال و مطبعه جوانان شجاع همراه با سه شبکه کیبلی به نام‌های آقچه کیبل، آسمان سیتی کیبل و جهان‌نما کیبل فعالیت دارند.
        </p>
    </a>
</div>
    </body>
</html>
